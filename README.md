# XT-2-challenge-1
XT-2 Challenge 1 | SpaceX

Het dashboard voor de ITS van SpaceX moet inzicht geven in eigenschappen van zowel het ruimtevoertuig zelf als gemoedsgesteldheid van de passagiers. Zij betalen namelijk een flink bedrag voor hun ticket naar Mars in de veronderstelling dat dit een prettige en veilige reis zal zijn. 

Voordat het ontwerp gemaakt werd, is er deskresearch gedaan naar het interieur en exterieur van de ITS en het verloop van de reis. Door inzicht te krijgen in eigenschappen die vereist zijn voor het voertuig, kan het dashboard specifiekere functies krijgen. Zo bleek dat er verschillende cabines aanwezig zullen zijn en de rit 128 tot 333 dagen kan duren. Daarom zijn bijvoorbeeld de stemming en entertainment, maar ook de sanitaire faciliteiten van belang om in de gaten te houden. Daarom is er ook onderzoek gedaan naar luxe business classes bij vliegmaatschappijen. Hoe houden zij hun passagiers tevreden? 

Geïnspireerd door die informatie is er gekeken naar wat essentieel is en dat zijn eigenlijk zowel de voertuig processen als updates van de passagiers. De gegevens die cabine-gerelateerd zijn moeten altijd in het zicht blijven, maar visueel niet te prominent zijn. Daarom staan deze in een balk bovenaan. Omdat niet iedereen dezelfde prioritering heeft, kunnen deze knoppen zelf ingedeeld worden door de astronauten. 
De balk onderin het scherm is eenvoudig toegankelijk gezien de zithouding van de gebruikers. Omdat het ook touch is wanneer het dashboard op een groter scherm getoond wordt, is het van belang dat de armen dus voor cruciale gegevens niet helemaal gestrekt hoeven te worden. Onderin staan de belangrijkste gegevens in buttons, zodat iconen niet verkeerd geïnterpreteerd kunnen worden. In het midden zal in zogeheten ‘card’ de desbetreffende data visualisatie verschijnen.
 
 Om het dashboard responsive te maken is gebruik gemaakt van een combinatie van een css grid en een aantal flex boxen. 
 De body bestaat uit een css grid dat met behulp van mediaqueries aangepast wordt aan het device. In dit grid zitten een viertal flexbox containers welke er voor zorgen dat de verschillende elementen op de juiste manier uitgelijnd zijn ongeacht het device. 
 
